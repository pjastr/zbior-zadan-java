# Napisy

1. Napisz statyczną metodę, która przyjmuje napis jako argument i zwraca ten napis w odwrotnej kolejności. Stwórz przypadek testowy.

2. Napisz statyczną metodę, która sprawdza, czy dany napis jest palindromem. Palindrom to słowo, fraza, liczba lub inny ciąg znaków, który czyta się tak samo od przodu, jak i od tyłu. Stwórz przypadek testowy.

3. Napisz statyczną metodę, która usuwa wszystkie spacje z danego napisu. Stwórz przypadek testowy.

4. Napisz statyczną metodę, która przyjmuje napis jako argument i zwraca ten napis z zamienioną pierwszą i ostatnią literą. Stwórz przypadek testowy.

5. Napisz program, który analizuje dany napis pod kątem częstotliwości występowania każdego ze znaków. Program powinien wyświetlić znak i liczbę jego wystąpień w danym napisie. Dane pobierz ze standardowego wejścia.

6. Napisz program, który przyjmuje napis jako wejście i wypisuje wszystkie znaki znajdujące się na parzystych indeksach napisu, używając metody `charAt`.

7. Używając metody `charAt`, napisz statyczną metodę, która sprawdza, czy dany napis zaczyna się i kończy tym samym znakiem. Stwórz przypadek testowy.

8. Napisz program, który przyjmuje trzy napisy: główny napis, prefiks i sufiks. Używając metod `startsWith` oraz `endsWith`, sprawdź czy główny napis zaczyna się od podanego prefiksu i kończy podanym sufiksem. Wypisz odpowiedni komunikat dla każdego z tych przypadków.

9.    Napisz program, który przyjmuje jako wejście pojedynczy znak oraz liczbę całkowitą `n`. Używając klasy `StringBuilder`, zbuduj i wypisz piramidę o wysokości `n`, gdzie każdy poziom piramidy składa się z podanego znaku. Na przykład dla znaku `*` i `n=3`, oczekiwany wynik to:

```
 *
***
*****
```

10. Dany jest napis. Używając `StringBuilder`, napisz program, który usuwa wszystkie powtarzające się znaki, pozostawiając tylko pierwsze wystąpienie każdego znaku. Na przykład dla napisu "bananowy", oczekiwany wynik to "banowy".

11. Napisz program, który przyjmuje zdanie jako wejście. Używając `StringBuilder`, odwróć każde słowo w zdaniu, ale zachowaj kolejność słów. Na przykład dla zdania "Java jest fajna", oczekiwany wynik to "avaJ tsej anjaf".