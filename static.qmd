# Pola i metody statyczne

1. Stwórz klasę `Person`. Klasa powinna zawierać pole `name` oraz statyczne pole `counter`. Zadaniem jest zwiększanie wartości `counter` za każdym razem, gdy tworzona jest nowa instancja klasy `Person`. Dodaj metodę, która zwróci wartość `counter`. Stwórz przypadek testowy.

2. Stwórz klasę `Mathematics`, która posiada pole statyczne `PI`, które przechowuje przybliżoną wartość liczby $\pi$. Upewnij się, że wartość tego pola jest niemodyfikowalna. Stwórz przypadek testowy.

3. Stwórz klasę `Singleton`, która używa pola statycznego do przechowywania jednej i tylko jednej instancji tej klasy. Klasa powinna zawierać prywatny konstruktor oraz publiczną statyczną metodę `getInstance()`, która zwraca jedyną instancję klasy `Singleton`. Stwórz przypadek testowy.

4. Stwórz klasę `Configuration`, która zawiera pole statyczne `applicationVersion` z domyślną wartością "1.0". Dodaj metody pozwalające na odczyt i zmianę tej wartości. Stwórz przypadek testowy.

5. Stwórz klasę `Calculator`, która posiada podstawowe metody matematyczne: dodawanie, odejmowanie, mnożenie i dzielenie. Zaimplementuj te metody jako metody statyczne. Utwórz drugą klasę, w której przetestujesz te metody bez tworzenia instancji klasy `Calculator`.

6. Stwórz klasę `ShapeFactory`, która posiada metody statyczne do tworzenia różnych figur geometrycznych, takich jak koła, kwadraty czy trójkąty. Następnie stwórz klasę testową, w której wykorzystasz te metody do stworzenia różnych figur, bez potrzeby tworzenia instancji klasy `ShapeFactory`.

7. Stwórz klasę `Settings`, która posiada różne parametry konfiguracyjne aplikacji (np. wersja, język). Dodaj metody niestatyczne do zmiany tych parametrów oraz statyczną metodę `defaultSettings()`, która zwróci domyślną konfigurację aplikacji. W klasie testowej zobacz, jak działają obie grupy metod i jakie są między nimi różnice.

8. Utwórz klasę `Configuration`, która posiada pole statyczne `applicationVersion` oraz pole statyczne `applicationName`. Jedno z tych pól oznacz jako `final`. Zastanów się, co by się stało, gdybyś chciał zaktualizować wartość jednego z tych pól w trakcie działania aplikacji.

9. Stwórz klasę `Product`, która zawiera pole statyczne `numberOfProducts` oraz pole statyczne `MAX_PRODUCTS`. Pole `numberOfProducts` będzie służyć do zliczania ilości utworzonych produktów, a `MAX_PRODUCTS` do ograniczenia ich liczby. Oznacz tylko jedno z tych pól słowem kluczowym `final` i zastanów się nad konsekwencjami tego wyboru.

10. W jednym projekcie wykonaj czynności:

A. Stwórz klasę `SportsFacility`, która powinna być umieszczona w pakiecie `pl.edu.uwm.wmii.sports`.

B. Klasa powinna zawierać trzy atrybuty:

-   `type` (typ obiektu), typu `String`.
-   `location`, typu `String`.
-   `capacity` (pojemność), typu `int` (w liczbie osób).

C. W klasie `SportsFacility`, zaimplementuj statyczną metodę `createStadium(String type, String location, int capacity)`. Metoda ma zwrócić nowy obiekt typu `SportsFacility`, którego pola ustawione są z argumentów metody.

D. W klasie `SportsFacility`, zaimplementuj nie-statyczną metodę `createFacility(String type, String location, int capacity)`. Metoda ma zwrócić nowy obiekt typu `SportsFacility`, którego pola ustawione są z argumentów metody.

E. Stwórz klasę `TestSportsFacility`, umieść ją w innym pliku w pakiecie `pl.edu.uwm.wmii.sports`. W klasie `TestSportsFacility` dodaj metodę `main`. Wywołaj w niej metody z punktu C i D.

11. W jednym projekcie wykonaj czynności:

A. Stwórz klasę `Software`, która powinna być umieszczona w pakiecie `pl.edu.uwm.wmii.software`.

B. Klasa powinna zawierać trzy atrybuty:

-   `type` (typ oprogramowania), typu `String`.
-   `version`, typu `String`.
-   `licenseCount` (liczba licencji), typu `int`.

C. W klasie `Software`, zaimplementuj statyczną metodę `isLicenseAvailable` z argumentem typu `Software`. Metoda ma zwrócić wartość logiczną sprawdzającą czy liczba licencji oprogramowania przekazanego jako argument jest większa niż 3. Dla argumentu będącego `null`em zwróć `false`.

D. W klasie `Software`, zaimplementuj nie-statyczną metodę `isLicenseAvailable` bez argumentu. Metoda ma zwrócić wartość logiczną sprawdzającą czy liczba licencji bieżącego obiektu jest większa niż 3.

E. Stwórz klasę `TestSoftware`, umieść ją w innym pliku w pakiecie `pl.edu.uwm.wmii.software`. W klasie `TestSoftware` dodaj metodę `main`. Wywołaj w niej metody z punktu C i D.
